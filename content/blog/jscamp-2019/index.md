---
title: JSCamp 2019 in Barcelona
slug: jscamp-2019
date: 2019-08-20
keywords:
    - web
    - conferences
menu:
    main:
        parent: 'blog'
photoDesc: Cable car in Barcelona — Valdemaras D.
photoUrl: https://unsplash.com/photos/aktjetKBqzc
---

Hlavní město Katalánska neplní jen titulky novin, ale hostí i řadu skvělých konferencí -- o jedné takové už jsem ostatně [psal](/full-stack-fest-2018) -- a JSCamp 2019 nebyl vyjímkou. Každoročním těžištěm konference, jak název napovídá, je JavaScript ve všech svých podobách. Pro ty nejlepší přednášející však posloužil jen jako odrazový můstek k prozkoumání témat širšího záběru. Ústředním motivem konference tak ve výsledku bylo něco docela jiného.

<!--more-->

Už první přednáška nastolila vysoký standard. Konferenci totiž zahájil Kyle Simpson, autor skvělé učebnice *[You Don’t Know JavaScript](https://github.com/getify/You-Dont-Know-JS)* (po přečtení jsem uznal, že název nepřehání). Ve svojí přednášce s provokativním názvem *„FOUC, and the Death of Progressive Enhancement“* si za cíl zvolil princip postupného vylepšení -- kterému jsem se v minulosti [věnoval i zde](princip-postupneho-vylepseni) -- a snažil se publikum přesvědčit, že nejde o samospásné řešení.
