---
title: Kaiser Franz
date: 2019-05-13
menu:
    main:
        parent: 'projects'
keywords:
    - website
    - branding
---

Kaiser Franz je originální koncept různých podob gastronomie založené na street foodu a na jeho stánky s burgery narazíte na farmářských trzích v Praze i na akcích po celé republice. Spolu s otevřením pražského bistra přišla chuť i na změnu loga a spuštění webu.

<!--more-->

{{< peristyle title="Inspirace" img1="img/kaiser.jpg" img1-caption="František Josef I." img2="img/arcimboldo.jpg" img2-caption="Rudolf II. jako Vertumnus" >}}
Jméno Kaiser Franz samozřejmě pochází od předposledního císaře Rakouska-Uherska, Františka Josefa I. Právě z jeho nepřehlédnutelného kníru vyrostl základ pro nové logo a první inspirace. Druhý díl skládanky vznikl ve spojitosti s dalším známým králem zemí českých, Rudolfem II. Habsburským. Tohoto císaře Svaté říše římské svérázným způsobem zpodobnil italský malíř Giuseppe Arcimboldo, který své portrtéty komponoval na způsob zátiší z rozličných předmetů, převážně jídla. A přestože nás od obou vladařů dělí jedno, respektive čtyři staletí, jejich podoba zůstala — z různých, převážně nostalgických důvodů — obecně známá i dnes.
{{< /peristyle >}}

{{< asymmetric title="Brand & logo" img="img/logo.jpg" >}}
Aby té nostalgie ovšem nebylo příliš, je v logu použit font [Mrs Eaves XL Modern](https://www.emigre.com/Fonts/Mr-Eaves-Sans-and-Modern). Jeho úkolem je logo — plné detailů a asociací — vyvážit a vrátit zpátky do současnosti. Font je proto jednoduchý, přímý, a moderní, s vyjímkou drobné dekorace v písmenu „R“, která znovu evokuje císařův knír. Tento detail přijde vhod, když je název Kaiser Franz zobrazen samostatně. V případě, kdy je logo třeba zobrazit v malých rozměrech, lze místo detailní verze použít jen zjednodušenou siluetu.
{{< /asymmetric >}}

{{< web-showcase title="Website" url="https://kaiserfranz.cz" >}}

Těžištěm Kaiser Franz je jídlo všeho druhu. Důraz na něj kladou i webové stránky na [kaiserfranz.cz](https://kaiserfranz.cz) a fotky burgerů a bistra proto tvoří nejvýraznější prvek výsledného návrhu. Zbytek webu je úměrně tomu vizuálně i obsahově co nejjednodušší a nabízí jen nejdůležitější informace o budoucích akcich nebo o aktuální nabídce v bistru. Stránky tudíž neobsahují žádné složité ovládací prvky a zcela přirozeně se přizpůsobí různým zařízením a velikostem obrazovek.

Web je postaven na [generátoru Hugo](https://gohugo.io/), což mimo jiné znamená, že nepotřebuje databázi, ani aplikační server. Výstupem generátoru jsou totiž jednoduché HTML dokumenty, které jsou z principu rychlé a nenáročné, a díky [platformě Netlify](https://www.netlify.com/) navíc okamžitě dostupné kdekoliv na světě. Obsah spravuje jednoduchý [CMS systém](https://www.netlifycms.org/) (taktéž od Netlify), který operuje přímo nad [zdrojovými soubory na GitHub](https://github.com/adamhavel/kaiserfranz.cz). V případě, že dojde k jejich změně, automaticky vytvoří novou verzi stránek.

{{< /web-showcase >}}



