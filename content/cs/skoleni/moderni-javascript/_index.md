---
title: Moderní JavaScript
type: workshops
layout: single
translationKey: modern-javascript
menu:
    main:
        parent: 'workshops'
---

*JavaScript* už dávno neslouží jen k psaní jednoduchých skriptů na webových stránkách. Je to moderní a flexibilní jazyk, jež vyniká velkou svobodou ve stylu programování a návrhu aplikace. To je paradoxně i jeho největší problém a důvod špatné pověsti – právě proto je dobré znát všechna jeho specifika, přednosti, ale i slabiny.

<!--more-->

## Co se na školení naučíte

Od svého vzniku prošel *JavaScript* obrovským vývojem a dnes se řadí mezi nejvýznamnější programovací jazyky. Díky svojí flexibilitě nabývá mnoho podob – ve své tradiční roli na straně prohlížeče pohání webové aplikace pro miliardy lidí, pod názvem *Node.js* pak nabízí nástroj pro tvorbu serverových služeb.

Právě jeho flexibilita ovšem pro mnoho nováčků představuje kámen úrazu. Na školení se proto dozvíte, v čem se *JavaScript* liší od ostatních jazyků, jak přistupovat k návrhu aplikací a jak se vyvarovat častých chyb. Formou praktických příkladů se naučíte pracovat se základními stavebními kameny jazyka, ať už na straně prohlížeče nebo serveru.

## Pro koho je školení určeno

S *JavaScriptem* se občas potkáte, ale většinu času s ním bojujete, spíše než abyste si rozuměli. Nebo máte zkušenost s jiným, tradičnějším jazykem – například *Java* – a nevíte si rady s možnostmi, které *JavaScript* nabízí, ať už jde o funkcionální přístup nebo práci s prototypy. Možná jste také zvyklí s *JavaScriptem* pracovat jen ve spojení s *frameworkem* jako třeba *Angular* a chcete si poradit i bez něj.

## Potřebné znalosti účastníka

Neobejdete se bez alespoň základů programování v libovolném procedurálním jazyce a znalosti pojmů jako je proměnná, funkce, datové typy, cykly, a řídící struktury (`if`, `while` a podobně).

## Náplň školení

### Gramatika
- datové typy
- funkce jako objekty
- operace nad poli

### Kontext a uzávěry
- dynamický a lexikální kontext
- jak vzniká kontext
- „magické” slovo `this`
- uzávěry (*closure*) nad kontexty

### Prototypální delegace
- delegace a dědičnost
- „třídy” v *JavaScriptu*
- návrh aplikace pomocí *prototypů*

### Asynchronní operace
- součinnost v JavaScriptu
- *callbacky* a předání kontroly
- operace nad *Promise*
- iterátory, generátory a *async* funkce
